孤鸿失俦侣，连翩洲渚湄。自知羽翮短，不与同奋飞。寄声奋飞者，当慎子所之。烟波渺无从，云路迥难依。云路多鹰隼，烟波有虞机。 
昔与君别日，妾蚕初弄丝。何意时运倾，寒衣今已治。衣成向谁寄，冬雪旦夕飞。雪飞独自可，时去端足悲。韶颜忌凋落，华志惊变衰。安得君子心，不随年岁移。” 
四库本《九灵山房集·年谱》：“二十年庚子，先生四十四岁，居金华，有别宋景濓。” 
陶安作《喜伯温景濂辈至新京》。 
《潜溪集》卷五（P2602）：“束帛征贤出磵阿，来从明主定山河。摅才要济邦家用，为治常调鼎鼐和。定见百年兴礼乐，先从四海戢干戈。当朝辅佐侔伊吕，汗简芳名耿不磨。” 
  作《寄义门郑十山长叔侄述严陵别意歌》 
见《馀集辑补》（P2224 ）。 
元顺帝至正二十一年  辛丑（1361） 52  岁 
二月二十一、二十二、二十三日，与刘基（伯温）、夏允中、章溢（三益）游钟山。作《游钟山记》。 
见《潜溪后集》卷四（P211）。 
是年，同门友郑深卒（浚常）。 
元顺帝至正二十二年    壬寅（1362） 53 岁 
    正月，江西平。 
二月，溪洞兵叛，越国公胡大海遇害。 
    三月，闻人梦吉卒，终年七十岁。同月，叶琛殉职。 
七月，作《玉壶轩记》。 
见《潜溪后集》卷六（P249）。记云：“玄默摄提格，律中夷则，白月流天，牵牛正中，商飚袭人。……” 
  八月，与孔克仁进讲《春秋左传》。同月，告归省亲。 
《潜溪录》卷二《行状》（P2350）：“壬寅八月，上召先生及兴国孔克仁讲《春秋左氏传》毕，，先生起曰：‘《春秋》乃孔子褒善贬恶之书，苟能遵行，则赏罚适中，天下可定也。’是月告归省亲，有白金文绮之赐，且曰：‘卿之诚慤，朕素知之，故有此赐耳。” 
作《歙县孔子庙学记》。  
见《黄誉刻辑补》（P2002）。 
作《赠龙泉簿蔡君序》。  
 
 
  见《黄誉刻辑补》（P2033）。 
    作《金华先生黄文献公文集序》。  
 
 
  见《黄溥刻辑补》（P1985）。 
 
37
  是年前后，赵汸致书宋濂，求为其《春秋属辞》作序。 
《赵汸与宋景濂书》见《潜溪录》卷五（P2563）。书云：“初夏已热，伏惟讲授优暇，尊候动止多福。前月中，承王总制处传至所与陶伯仁书，捧领忻怿，汸今春准拟一访。陶公屡伤风寒，腠理不实，恐途中又生外证，累其本病。一向畏怯，竟未曾往，谨藏袭尊翰以为后期也。《春秋属辞》锓梓近毕工，敬奉一部求校正。前辈文字板行后刊修者多矣，幸勿谓已刻之书而吝于指摭也。不肖自少即患体羸心弱，拙于记，且不耐劳，说是书每举一例，必干涉全经、全传。而近年以来，阨于疾病，既倦检阅，尤惮思索，是以因循岁月，未能脱稿。所望于乡先生资校正之助者有二人：汪德辅妙年以此经发解，尝著《胡传纂疏》，出入五十馀家，老于《春秋》者也；朱允升素留意经学，且尝同见黄先生得其著书大意，亦尝集诸家为《春秋传》。近者汪公学者抄《属辞》诸小序去，乃略无所可否。比相见索观，尽数页寘书，笑云：‘义例交错，易使人昏。’盖平日不作如此讨论也。朱先生初见旧作《集传序文》，即云：‘春秋之说定于此矣。’然辞从主人，及日月之法始皆未能信。后见《属辞》，乃手抄一部，点抹甚精，脱误处亦时窜定，然而所虑者，明经之士未必人人脗合好此。公则不但无可否而已也，是以深有望于先生焉。其纂述大意，别幅求教，即可一言弁于书首，虽荷不拒，然必详赐考证，视其书果足以售其意志，然后可以著笔。或有未是，且容证定耳。因昔止斋作后传，自谓身后之书，今汸乃亲近刻梓。盖有其说，刘道原《通鉴外纪》成时，病眼病疮，不寐不食，因思李宏基用心过苦，积年疾病，而药石不断。卢升之手足挛废，著《五悲》，而沈颍水述其说篇末以自哀。今仆寝瘵与昔人同，而负债则异。何则？黄先生壮年合得郡文学，辄弃去之。一家饥寒不恤，而自任以经学，复古之功，于六经多自得之说，而书未及成。小子之幼也，父兄亦以科第期之，既而自知孱弱如此，定非应世之具。甫冠，则舍时文如九江，继以多病，故血气当刚而反弱，摧颓疲苶，食少心烦，未尝有一日之欢。惟于《春秋疑义》忽有所悟，则胸中暂若豁然而已。今者谢天之灵，幸成其书，而衰瘁益甚。万一散逸不传，则是师生两世虚用苦心，徒废人事，方来学者，以之为戒，无复有坚困穷而尽力于遗经者矣。先生其尚鉴之。刘公伯温先生不敢拜，别书恐烦省览，得言同赐，是正幸甚！王庸道还过敝县，知子充有书而山中鲜人出入，不曾得候。领书却奉字，然意不此殊矣，曷胜有罪？不宣。 ” 
按：据《中国古籍善本书目》，《春秋属辞》十五卷现存元至正二十年至二十四年休宁商山义塾刻明弘治六年高忠重修本，其致宋濂书中云：“《春秋属辞》锓梓近毕工，敬奉一部求校正。”则知其求宋濂作序在是年前后。 
宋濂《春秋属辞序》见《郑济刻辑补》（P1891）。 
元顺帝至正二十三年    癸卯（1363）54 岁 
朱元璋与陈友谅大战鄱阳湖。 
  五月，朱元璋建礼贤馆，宋濂、刘基、章溢、苏伯衡等皆在馆中。 
《明太祖实录》：“（癸卯春五月）癸酉，置礼贤馆。先是，上聘诸名儒集建康，与论经史，及咨以时事，甚见尊宠。至是复命有司即所居之西创礼贤馆处之，陶安、夏煜、刘基、章溢、宋濂、苏伯衡等皆在馆中。时朱文忠守金华，复荐诸儒之有声望者王袆、许元、王天锡至，皆取用之。” 
八月，作《平江汉颂》。  
 
38
见《銮坡前集》卷一（P325）。文有云：“癸卯之夏，（陈友谅）乃复围我豫章，……” 
八月，朱元璋作诗一首赐宋濂。 
《潜溪录》卷一（P2289）：“聪明心地实无欺，灿灿文章真可梯。论道经邦谁解及，等闲肯与佞人齐？癸卯八月十一日。” 
是年前后戴良作《寄宋景濂十首》（仅存六首）。宋濂作《寄答戴九灵古诗十首》。 戴良诗见《七修类稿·诗文类·宋戴遗诗》。诗云： 
结庐在穷巷，艺蒮仍种葵。谓将究安宅，何意逢乱离。三年去复还，邻里无一遗。我屋虽仅存，蒮悴葵亦衰。海田既遭变，井邑还日非。扶杖一行游，历览多所悲，本不展市廛，悔之将河追。 
庭前两杏树，常有好容色。年年遇雪霜，谁谓寒当易。造丧涉千载，视友谊日薄。既贵乃忘贱，岁晏谁堪托。厌此里中居。行行至吴国（《潜溪录》卷五（P2593）作“徐国”）。不见新相知，唯闻古时迹。古有延陵子，施恩死逾博。一朝协心许，宝剑非所惜。此事难再逢，吾行复何适？ 
辞家独行迈，捐躯远从戎。已谓勋可建，如何志无终。主将东南征，桓桓震群雄。苟秉先登羽，即定一举功。自非陈力徒，亦可备折衝。制胜两楹内，设奇樽俎中。兽尚惮为牺，人岂昧藏弓。况复已多贤，何能奋薄躬。 
东州有一士，与世亦殊伦。借问何所殊，守贱与安贫。好爵吾不贵，至宝吾不珍。聘币照闾里，视之若浮云。灌木荒绕舍，薜荔深拥门。岂忘其靡丽，苟得其所欣。举世少知者，我独慕其人。时时往见之，聊用萦心神。愿言携壶约，长与尔为邻。 
穷居寡人力，绕屋荒草莽。纷纷集鸟雀，寂寂绝轮鞅。病夫亦何为，呼儿具藤杖，时复林野中。被榛独来往，田父荷锄至，相与饮真赏。宁知雨露深，但说桑麻长。人生适意尔，何事蹈时网。 
少小秉微尚，游心在六经。冉冉年华迟，乃与尘事冥。入秋多佳日，何以陶我情。园蔬青可摘，新谷亦既升。命室酿美酒，一壶聊复倾。儿女戏我侧，亲戚还合并。此事已云乐，吾生岂无成。俯仰百年内，忽如流电荧。 
          宋濂诗见《傅刻辑补》（P2192）。 
攒眉入山林，已失山林性。玄造亦何为，使之仍遘病。热中亦不舒，攻上风益劲。谨存气半丝，养此一朝命。命岂复在吾，乘化共归尽。方州罗夹巷，百龄寓几姓。大运既如斯，何须苦心竞。但我逆旅中，百感易交横。交横复焉如，欢然且孤咏。 
山中有玄鹿，西行正骙骙。众草吐芳滋，朝夕乐我饥。偃仰青石间，和鸣灵渚麋。伊谁施网罟，生致来轩墀。赴蹈绝汤火，奋触无完肌。亦知天地间，久安岂其宜。囗恐棲长林，庶可免祸机。祸机既弗脱，死生一任之。唯思石床前，有薇与云齐。即当谢羁绊，采采不知疲。窘束势方固，安能遂吾私？ 
昨日非今日，明朝异今朝。事变来如云，斯须无根苗。纷糅不可遏，冰涩火复焦。人寿纵金石，刮剥当亦销。所以古达士，心冥万物交。流月不受云，回飙任成涛。况当九春时，一青发新苕。好鸟从东来，飞鸣羽翘翘。中谐律吕音，听之比咸韶。盎然太和内，尘虑息秋毫。吾身且并忘，谁复慕蝉貂。 
 
39
